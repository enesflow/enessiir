---
title: Uyan!
---

Bir [[sair/mehmetakif|Mehmet Âkif Ersoy]] şiiri

---

## Uyan!

Baksana kim boynu bükük ağlayan? 
Hakk-ı hayâtın senin ey müslüman! 
Kurtar o [[kelime/bicare#Bîçâre|bîçâre]]yi Allâh için,  
Artık ölüm uykularından uyan!

Bunca zamandır uyudun, [[kelime/kanmak#Kanmak|kanma]]dın; 
Çekmediğin kalmadı, [[kelime/uslanmak#Uslanmak|uslanma]]dın. 
Çiğnediler yurdunu baştan başa, 
Sen yine bir kerre kımıldanmadın!

Ninni değil dinlediğin [[kelime/velvele#Velvele|velvele]]... 
Kükreyerek akmada [[kelime/mustakbel#Müstakbel|müstakbel]]e, 
Bir ebedî sel ki zamandır adı; 
Haydi katıl sen de o coşkun sele.

Karşı durulmaz, cereyan [[kelime/sine#Sîne|sîne]]-[[kelime/cak#Çâk|çâk]]... 
Varsa duranlar olur elbet [[kelime/helak#Helâk|helâk]]. 
Dalgaların anlamadan seyrini,  
Göz göre girdâba nedir [[kelime/inhimak#İnhimâk|inhimâk]]?

Dehşet-i [[kelime/mazi#Mâzî|mâzî]]yi getir [[kelime/yad#Yâd|yâd]]ına; 
Kimse yetişmez yarın imdâdına. 
Merhametin yok diyelim [[kelime/nefs#Nefs|nefs]]ine; 
Merhamet etmez misin [[kelime/evlad#Evlâd|evlâd]]ına?

«Ben onu dünyâya getirdim...» diye, 
Kalkışacaksın demek öldürmeye! 
Sevk ediyormuş meğer insanları, 
Hakk-ı [[kelime/ubuvvet#Übüvvet|übüvvet]] de bu cânîliğe!

Doğru mudur [[kelime/yes#Ye's|ye's]] ile olmak [[kelime/tebah#Tebâh|tebâh]]? 
Yok mu gelip gayrete bir [[kelime/intibah#İntibâh|intibâh]]? 
Beklediğin [[kelime/subh#Subh|subh]]-i Kıyâmet midir? 
Gün batıyor, sen arıyorsun sabâh!

Gözleri mâzîye bakan milletin, 
Ömrü [[kelime/temadi#Temâdî|temâdî]]si olur [[kelime/nekbet#Nekbet|nekbet]]in. 
Karşına müstakbeli dikmiş [[kelime/huda#Hudâ|Hudâ]], 
Görmeye, lâkin daha yok niyyetin!

Ey koca [[kelime/sark#Şark|Şark]], ey ebedî [[kelime/meskenet#Meskenet|meskenet]]! 
Sen de kımıldanmaya bir niyyet et. 
Korkuyorum, [[kelime/garb#Garb|Garb]]'ın elinden yarın, 
Kalmayacak çekmediğin [[kelime/melanet#Mel'anet|mel'anet]].

Hakk-ı hayâtın daha çiğnenmeden, 
Kan dökerek almalısın [[kelime/merd#Merd|merd]] isen. 
Çünkü bugün ortada hak sâhibi,  
Bir kişidir: «Hakkımı vermem!» diyen.