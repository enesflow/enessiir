---
title: Yiğitler
---

Bir [[sair/akifinan|Mehmet Akif İnan]] şiiri

---

## Yiğitler
Bulup unuttuğum mısra nerdesin
İçimden kaçıran hangi uçaktır

O tepe baş tepe yabancıların
Onlarca aldatış [[kelime/utku|utku]]dur [[kelime/tak|tak]]tır

Kanımın nehriyle cetvellediğim
Bu toprak söyleyin neden çoraktır

En kara putların saldırısında
Yurdumun ki alnı ay gibi aktır

Anamı sorarsan büyük doğudur
Batı ki sırtımda paslı bıçaktır

Yiğitler yol alsa destana doğru
Şehitler gözümde aynen bayraktır

Gel kurut bu çağın kargaşasını
Seninle beklenen şimdi şafaktır