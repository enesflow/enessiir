---
title: Şehit
---

Bir [[sair/akifinan|Mehmet Akif İnan]] şiiri

---

## Şehit
Cami avlusunda vurdular seni
İçinde secdeler çağıldıyordu

Gel yaslan yiğidim bu yürek senin
Şehitler anası bu toprak senin

Yüzün ki öyle ak vicdanın gibi
Hayalin, namusun, imanın gibi

Bir çeşmedir kanın nurdan güneşten
Ayıklar, arıtır çağın kirini

Sallanan bir eldir yıldızlar şimdi
Seni uğurlayan Tanrı katına

O gün gelir erir zulüm zinciri
Bir damla kanının denizlerinde

Çıkagel yeniden bir savaş vakti
Kaydolduğun şehit ordularıyla

