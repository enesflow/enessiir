---
title: Hasta
---

Bir [[sair/mehmetakif|Mehmet Âkif Ersoy]] şiiri

---

## Hasta
*“Vak'a Halkalı Ziraat Mektebi'nde geçmiştir.”*

– Bence, doktor, onu siz bir soyarak dinleyiniz;  
Hastalık çünkü değil öyle ehemmiyyetsiz,  
Sâde bir nezle-i [[kelime/sadri#Sadrî|sadriyye]] mi illet? Nerde!  
Çocuğun hâli fenâlaştı şu son günlerde.  
Ameliyyâta çıkarken sınıf on gün evvel,  
Bu da gelmez mi, dedim: “Kim dedi, oğlum, sana, gel?  
Nöbet üstünde adam kaçmalı yorgunluktan,  
Hadi yavrum, hadi söz dinle de bir parça uzan.”  
O zamandan beridir za'fı [[kelime/terakki#Terakkî|terakkî]] ediyor;  
Görünen: Bir daha kalkınması artık pek zor.  
Uyku yokmuş; gece hep öksürüyormuş; ateşin  
Olmuyormuş azıcık dindiği...  
      – Ben zâten işin,  
Bir ay evvel biliyordum ne vahim olduğunu...  
Bana [[kelime/ihtar#İhtar|ihtâr]]a ne hacet, a beyim, şimdi bunu?  
[[kelime/mamafih#Ma'amâfih|Ma'amâfih]] yeniden bir bakalım dikkatle:  
Hükm-i kat'î verelim, etmeye gelmez acele.  
– Çağırın hastayı gelsin.  
      Kapının perdesini  
Açarak girdi o esnâda düzeltip fesini,  
Bir uzun boylu çocuk... Lâkin o bir [[kelime/levha#Levha|levha]] idi!  
Öyle bir levha-i [[kelime/rikkat#Rikkat|rikkat]] ki unutmam ebedî :  
Rengi uçmuş yüzünün, gözleri çökmüş içeri;  
Elmacıklar iki baştan çıkıvermiş ileri.  
O şakaklar göçerek cebheyi yandan sıkmış;  
Fırlamış alnı, damarlar da berâber çıkmış!  
Bet beniz kül gibi olmuş uçarak nûr-i [[kelime/sebab#Şebâb|şebâb]]  
O yanaklar iki solgun güle dönmüş, bîtâb!  
O dudaklar morarıp [[kelime/kavlamak#Kavlamak|kavla]]mış artık derisi;  
Uzamış saç gibi kirpiklerinin her birisi!,  
Kafa bir yük kesilip boynuna, çökmüş bağrı;  
İki değnek gibi yükselmiş omuzlar yukarı.  
– Otur oğlum, seni dikkatlice bir dinliyelim...  
Soyun evvelce fakat...  
      – Siz soyunuz, yok hâlim!  
Soydu [[kelime/bicare#Bîçâre|bîçâre]]yi üç beş kişi birden, o zaman  
Aldı bir heykel-i [[kelime/uryan#Üryân|üryân]]-ı sefâlet meydan!  
Bu kemik külçesinin dinlenecek bir [[kelime/cihet#Cihet|cihet]]i  
Yoktu. Zannımca [[kelime/tabib#Tabîb|tabîb]]in coşarak merhameti,  
“Bakmasak hastayı [[kelime/nevmid#Nevmîd|nevmîd]] ederiz belki” diye;  
Çocuğun göğsüne yaklaştı biraz dinlemeye:  
– Öksür oğlum... Nefes al... Alma nefes... Oldu, giyin;  
Bakayım nabzına... A'lâ... Sana yavrum, [[kelime/kodein#Kodein|kodein]]  
Yazayım, öksürüyorsun, o keser, pek iyidir...  
Arsenik hapları al, söylerim eczâcı verir.

Hadi git kendine iyi bak...  
      – Nasıl ettin doktor?  
– Edecek yok, çocuk artık yola girmiş, gidiyor!  
Sol taraftan [[kelime/rie#Rie|rie]]nin zirvesi [[kelime/tekmil#Tekmil|tekmil]] çürümüş;  
Hastalık seyr-i tabî'îsini almış yürümüş.  
Devr-i [[kelime/salis#Sâlis|sâlis]]teki [[kelime/asar#Âsâr|âsâr]]ı o [[kelime/melun#Mel'ûn|mel'ûn]] [[kelime/maraz#Maraz|maraz]]ın  
Var tamamiyle, değil hiçbiri eksik [[kelime/araz#Araz|araz]]ın.  
Bütün [[kelime/araz#Araz|a'râz]], [[kelime/sehik#Şehîk|şehîk]]ıyle, [[kelime/zefir#Zefîr|zefîr]]iyle.
      – Yeter!  
Hastanın çehresi meydanda ya! İnsanda meğer  
Olmasın his denilen şey... O değil, lâkin biz  
Bunu “[[kelime/tebdil#Tebdîl|tebdîl]]-i havâ” der de nasıl göndeririz?  
Şurda üç beş günü var... Gönderelim: Yolda ölür...  
“Git!” demek, hem, düşünürsek ne büyük bir [[kelime/zul#Zül|zül]]dür!  
Hadi göndermeyelim... Var mı fakat imkânı?  
Kime dert anlatırız? Bulsana dert anlayanı!  
– Sözünüz doğru Müdür Bey; ne yapıp yapmalı; tek  
Bu çocuk gitmelidir. Çünkü, emînim, pek pek,  
Daha bir hafta yaşar, sonra [[kelime/sirayet#Sirâyet|sirâyet]] de olur;  
Böyle bir hastayı gönderse de mektep [[kelime/mazur#Ma'zûr|ma'zûr]].  
– Bir [[kelime/mubassır#Mubassır|mubassır]] çağırın.  
      – Buyrun efendim.  
            – Bana bak:  
Hastanın gitmesi her hâlde [[kelime/muvafik#Muvâfık|muvâfık]] olacak.  
“Sana tebdîl-i havâ tavsiye etmiş doktor.  
Gezmiş olsan açılırsın...” diye bir fikrini sor.  
‘İstemem!‘ der o, fakat dinleme, iknâ'a çalış:  
Kim bilir, belki de bîçâre çocuk anlamamış?

\* * *

– Şimdi tebdîl-i havâ var mı benim istediğim?  
Bırakın hâlime artık beni rahat öleyim!  
Üç buçuk yıl bana katlandı bu mektep, üç gün  
Daha katlansa kıyâmet mi kopar? Hem ne içün  
Beni yıllarca barındırmış olan bir yerden,  
“Öleceksin!” diye [[kelime/kogmak#Koğmak|koğmak]]? Bu koğulmaktır. Ben  
Kimsesiz bir çocuğum, nerde gider yer bulurum?  
Etmeyin, sonra sokaklarda perîşân olurum!  
Anam ölmüş, babamın bilmiyorum hiç yüzünü;  
Kardeşim var, o da lâkin bana dikmiş gözünü:  
Sanki [[kelime/ati#Âtî|âtî]]deki [[kelime/mevhum#Mevhûm|mevhûm]] refâhım giderek,  
Onu [[kelime/calkanmak#Çalkanmak|çalkan]]dığı hüsranlar içinden çekecek!  
Kardeşim! Kurduğum [[kelime/amal#Âmâl|âmâl]]i devirmekte ölüm;  
Beni göm [[kelime/hufre#Hufre|hufre]]-i [[kelime/nisyan#Nisyân|nisyân]]a, ben artık öldüm!  
Hangi bir derdim için ağlayayım, bilmiyorum.  
Döktüğüm yaşları çok görmeyiniz: Mağdûrum!  
O kadar [[kelime/say#Sa'y|sa'y]]-i [[kelime/belig#Beliğ|belîğ]]in bu sefâlet mi sonu?  
Biri evvelce eğer söylemiş olsaydı bunu,  
Çalışıp ömrümü çılgınca hebâ etmezdim,  
Ben bu müstakbele [[kelime/mazi#Mâzî|mâzî]]mi fedâ etmezdim!  
Merhamet bilmeyen insanlara bak, yâ Rabbi,  
Koğuyorlar beni bir [[kelime/sail#Sâil|sâil]]-i âvâre gibi!  
– Seni bir kerre koğan yok, bu sözün pek haksız.  
“İstemem, yollamayın” dersen eğer, kal, yalnız...  
Hastasın...  
– Hem veremim! Söyle, ne var saklayacak?  
– Yok canım, öyle değil...  
      – Öyle ya herkes ahmak!  
Bırakırlar mı eğer gitmemiş olsam acaba!  
Doğrudur, gitmeliyim... Koşturunuz bir araba.  
Son sınıftan iki vicdanlı [[kelime/refik#Refîk|refîk]]in koluna  
Dayanıp çıktı o bîçâre sefâlet yoluna,  
Atarak arkaya bir [[kelime/lemha#Lemha|lemha]]-i [[kelime/lebriz#Lebrîz|lebrîz]]-i elem,  
Onu [[kelime/tebid#Teb'îd|teb'îd]] edecek [[kelime/payton#Payton|payton]]a yaklaştı “verem!”  
Tuttu bindirdi çocuklar sararak her yerini,  
Öptüler [[kelime/girye#Girye|girye]]-i mâtem dökerek gözlerini:  
– Çekiver doğruca istasyona...  
      – Yok, yok, beni tâ,  
Götür İstanbul'a bir yerde bırak ki: [[kelime/gureba#Gurebâ|Gurebâ]],  
-Kimsenin onlara aldırmadığı bir sırada-  
Uzanıp ölmeye bir [[kelime/silte#Şilte|şilte]] bulurlar orada!