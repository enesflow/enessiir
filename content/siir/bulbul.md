---
title: Bülbül
---

Bir [[sair/mehmetakif|Mehmet Âkif Ersoy]] şiiri

---

## Bülbül
— Basri Bey oğlumuza —
Bütün dünyâya küskündüm, dün akşam pek bunalmıştım;
Nihâyet, bir zaman kırlarda gezmiş, köyde kalmıştım.
Şehirden kaçmak isterken sular zâten kararmıştı;
Pek ıssız bir karanlık sonradan vâdîyi sarmıştı.
Işık yok, yolcu yok, ses yok, bütün [[kelime/hilkat#Hilkat|hilkat]] kesilmiş [[kelime/lal#Lâl|lâl]]...
Bu [[kelime/istigrak#İstiğrâk|istiğrâk]]ı tek bir [[kelime/nefha#Nefha|nefha]] olsun etmiyor ihlâl.
[[kelime/muhit#Muhît|Muhît]]in hâli “insâniyyet”in [[kelime/timsal#Timsâl|timsâl]]idir sandım;
Dönüp [[kelime/mazi#Mâzî|mâzî]]ye tırmandım, ne [[kelime/hicran#Hicran|hicran]]lar, neler andım!
Taşarken [[kelime/hasr#Haşr|haşr]]olup beynimden artık bin [[kelime/muselsel#Müselsel|müselsel]] [[kelime/yad#Yâd|yâd]],
[[kelime/zalam#Zalâm|Zalâm]]ın [[kelime/sine#Sîne|sîne]]sinden fışkıran [[kelime/memdud#Memdûd|memdûd]] bir feryâd,
O [[kelime/mustagrak#Müstağrak|müstağrak]], o durgun [[kelime/vecd#Vecd|vecd]]i [[kelime/nagah#Nâgâh|nâgâh]] öyle coşturdu:
Ki vâdîden bütün, yer yer, [[kelime/enin#Enin|enin]]ler çağlayıp durdu.
Ne [[kelime/muhrik#Muhrik|muhrik]] nağmeler, yâ Rab, ne [[kelime/mevcamevc#Mevcâmevc|mevcâmevc]] [[kelime/dem#Dem|dem]]lerdi:
Ağaçlar, taşlar ürpermişti, gûyâ Sûr-i Mahşerdi!

– Eşin var, [[kelime/asiyan#Âşiyân|âşiyân]]ın var, bahârın var, ki beklerdin;
Kıyâmetler koparmak neydi, ey bülbül nedir derdin?
O zümrüd tahta kondun, bir [[kelime/semavi#Semâvî|semâvî]] saltanat kurdun;
Cihânın yurdu hep çiğnense, çiğnenmez senin yurdun.
Bugün bir yemyeşil vâdî, yarın bir kıpkızıl [[kelime/gulsen#Gülşen|gülşen]],
Gezersin, [[kelime/hanuman#Hânümân|hânümân]]ın şen, için şen, kâinâtın şen.
[[kelime/hazan#Hazan|Hazan]]sız bir zemîn isterse, şâyed rûh-i [[kelime/ser#Ser|ser]]-[[kelime/baz#Bâz|bâz]]ın ,
Ufuklar, [[kelime/bud#Bu'd|bu'd]]-i mutlaklar bütün mahkûm-i [[kelime/pervaz#Pervâz|pervâz]]ın.
Değil bir kayda; sığmazsın -kanatlandın mı- [[kelime/ebad#Eb'âd|eb'âd]]a;
Hayâtın en [[kelime/muhayyel#Muhayyel|muhayyel]] gâyedir [[kelime/ahrar#Ahrâr|ahrâr]]a dünyâda.
Neden öyleyse [[kelime/matem#Mâtem|mâtem]]lerle [[kelime/eyyam#Eyyâm|eyyâm]]ın perîşandır?
Niçin bir damlacık göğsünde bir [[kelime/umman#Umman|umman]] [[kelime/hurusan#Hurûşan|hurûşan]]dır?
Hayır, mâtem senin hakkın değil... Mâtem benim hakkım:
Asırlar var ki, aydınlık nedir, hiç bilmez [[kelime/afak#Âfâk|âfâk]]ım!
Tesellîden nasîbim yok, hazân ağlar bahârımda;
Bugün bir hânümansız serserîyim öz diyârımda!
Ne hüsrandır ki: [[kelime/sark#Şark|Şark]]'ın ben vefâsız, kansız evlâdı,
[[kelime/serapa#Serâpâ|Serâpâ]] [[kelime/garb#Garb|Garb]]'a çiğnettim de çıktım [[kelime/hak#Hâk|hâk]]-i ecdâdı!
Hayâlimden geçerken şimdi, fikrim [[kelime/hercumerc#Hercümerc|hercümerc]] oldu,
Salâhaddîn-i Eyyûbî'lerin Fâtih'lerin yurdu.
Ne zillettir ki: [[kelime/nakus#Nâkûs|Nâkûs]] inlesin beyni'nde Osman'ın;
Ezan sussun, [[kelime/feza#Fezâ|fezâ]]lardan silinsin yâdı Mevlâ'nın!
Ne hicrandır ki: En [[kelime/sevket#Şevket|şevket]]li bir mâzî serâb olsun;
O kudretler, o [[kelime/satvet#Satvet|satvet]]ler harâb olsun, [[kelime/turab#Türâb|türâb]] olsun!
Çökük bir kubbe kalsın ma'bedinden Yıldırım Hân'ın;
[[kelime/senaat#Şenâ'at|Şenâ'at]]leri çiğnensin muazzam kabri Orhan'ın!
Ne haybettir ki: [[kelime/vahdet#Vahdet|Vahdet]]-[[kelime/gah#Gâh|gâh]]ı dînin devrilip, taş taş,
Sürünsün şimdi milyonlarca [[kelime/meva#Me'vâ|me'vâ]]sız kalan dindaş!
Yıkılmış hânümanlar yerde işkenceyle kıvransın;
Serilmiş gövdeler, binlerce, yüzbinlerce doğransın!
Dolaşsın, sonra, İslâm'ın [[kelime/harem#Harem|harem]]-gâhında [[kelime/na#Nâ|nâ]]-[[kelime/mahrem#Mahrem|mahrem]]...
Benim hakkım, sus ey bülbül, senin hakkın değil mâtem! 

*Bu manzûme yazılırken Yunan istîlâsı altındaki topraklarımıza, husûsiyle Bursa'ya dâir elîm haberler geliyordu; [[kelime/tedkik#Tedkîk|tedkîk]]ine de imkân yoktu.*
