---
title: Yâr O Ki... - Necip Fazıl Kısakürek
---

Bir [[sair/necipfazil|Necip Fazıl Kısakürek]] şiiri

---

## Yâr O Ki...
Falan, dağın ardında;  
Seslen, seslen, işitmez!  
Filân, toprak altında;  
Göz yaşları diriltmez!  
  
Neye vardın, vardın da?  
Ufuk varmakla bitmez.  
Bir şey göster kadında,  
Tılsımını eskitmez!  
  
Yâr o ki, hep yâdında;  
Eksilmez ve eksiltmez.  
Murâdı murâdında,  
Seni bırakıp gitmez.

---

*Son kıtânın ikinci mısrâsı bâzı mevkîlerde **"Eskimez ve eskitmez"** yâhud **"Eskimez ve eksilmez"** sûretinde mukayyeddir. Burada, **Büyük Doğu Yayınları**'nın 46. (2002) neşrindeki aslı esas alınmıştır.*