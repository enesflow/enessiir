---
title: Bildiri
---

Bir [[sair/akifinan|Mehmet Akif İnan]] şiiri

---

## Bildiri
Gün sendin her sabah yeniden doğan 
Ve her akşam sendin dönüşen aya 
Çiçek sendin toprak sendik gökler sen 
Seninle boyandı evren sevdaya

Senden yana gelen seher yelleri 
Sevda bulutları serer üstüme

O altın vakitler cennet anılar 
Üşüşürler birer birer üstüme

Kuşatır çevremi gül kokuların 
Nefesin bir dünya örer üstüme

Belirir eşyada yüz çizgilerin 
Ay bestelerini sürer üstüme

Yüreğim genişler ufkum donanır 
Gölgen kanadını gerer üstüme

Seslerin yoldaşı kulaklarımın 
Seninle konuşur canımın içi 
Gözlerinle baktım göklere yere 
Seninle tanırım hüznü sevinci