---
title: Mescid-i Aksa
---

Bir [[sair/akifinan|Mehmet Akif İnan]] şiiri

---

## Sesli
[Mescid-i Aksa Şiiri | Mehmet Akif iNAN](https://www.mehmetakifinan.com/portfolio/mescidi-aksa/)

## Mescid-i Aksa
Mescid-i Aksa'yı gördüm düşümde
Bir çocuk gibiydi ve ağlıyordu
Varıp eşiğine alnımı koydum
Sanki bir yeraltı nehr çağlıyordu

Gözlerim yollarda bekler dururum
Nerde kardeşlerin diyordu bir ses
İlk Kıblesi benim ulu Nebi'nin
Unuttu mu bunu acaba herkes

[[kelime/burak|Burak]] dolanırdı yörelerimde
[[kelime/mirac|Mirac]]a yol veren hız üssü idim
Kutsallığım belli şehir ismimden[^1]
Her yana nur saçan bir kürsü idim

Hani o günler ki binlerce mü'min
Tek yürek halinde bana koşardı
Hemşehrim nebi'ler hâtırı için
Cevaba erişen dualar vardı

Şimdi kimsecikler varmaz yanıma
Mü'minden yoksunum tek ve tenhayım
Rüzgârlar silemez gözyaşlarımı
Çöllerde kayıp bir yetim [[kelime/vaha|vâha]]yım

Mescid-i Aksa'yı gördüm düşümde
Götür müslümana selam diyordu
Dayanamıyorum bu ayrılığa
Kucaklasın beni İslâm diyordu

## Notlar
[^1]: Bkz. [[kelime/kuds|kuds]]

