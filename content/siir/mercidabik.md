---
title: Mercidâbık
---
Bir [[sair/yahyakemal|Yahyâ Kemâl]] şiiri

---

## [[siir/mercidabik|Mercidâbık]]

-1516-
Seyreylesün [[kelime/felek|felek]] kaderin [[kelime/sehsuvar|şehsüvâr]]ını 
Fethetti bir seferde [[kelime/nebi|nebî]]ler diyârını

[[kelime/sahra|Sahrâ]]-yı Mercidâbık'a [[kelime/nakseylemek|nakşeylem]]iş kader 
İslâm fikr-i [[kelime/vahdet|vahdet]]inin [[kelime/karzar|kârzâr]]ını

Memlûk pâdişâhı bu dâvâyı [[kelime/fasletmek|fasl]] içün 
Sarfetti azm [[kelime/u|ü]] [[kelime/cezm|cezm]] ile [[kelime/bilcumle|bilcümle]] vârını

Bir [[kelime/kahir|kāhir]]âne hırs ile Memlûk [[kelime/lesker|leşker]]i 
Gavgāya saldı [[kelime/esliha|esliha]]-î [[kelime/bisumar|bî-şümâr]]ını

[[kelime/baran|Bâran]] misâli gülle yağıp kıldı [[kelime/haksar|hâksâr]] 
Hem [[kelime/gasib|gāsıb]]âne tâcını hem [[kelime/tacdar|tâcdâr]]ını

[[kelime/eynelmeferr|Eyne'l-meferr]] diyen çöle can attı [[kelime/subesu|sû-be-sû ]]
[[kelime/baki|Bâkî]]sinin de [[kelime/tig|tîg]] tamâm etti kârını

Sahrâ-yı [[kelime/la|lâ]]'l-[[kelime/gun|gûn]]e bakan şâhid-î zafer 
Görsün baharının bu yaman [[kelime/lalezar|lâlezâr]]ını

[[kelime/tevhid|Tevhîd]]-i [[kelime/milk|milk]] ü millet içün cenk edenlere 
Sûriyye açtı [[kelime/cumle|cümle]] [[kelime/husun|hüsün]] ü hisârını

[[kelime/itmam|İtmâm]]-ı galibiyyet içün şanlı pâdişah 
Mısr içre kurmak istedi [[kelime/dar|dâr]]ü'l-karârını

*Şevk-î seferle [[kelime/pur|pür]]-heyecân oldu [[kelime/tug|tûğ]]lar 
[[kelime/bad|Bâd]]-ı zaferle Mısr'a [[kelime/vezan|vezân]] oldu tūğlar*