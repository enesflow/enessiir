---
title: Ridâniyye
---
Bir [[sair/yahyakemal|Yahyâ Kemâl]] şiiri

---

## Ridâniyye

-1517-
Memlûkler bakıyyesi [[kelime/pur|pür]]-[[kelime/gayz|gayz]] edüp kıyâm 
Mısr içre kalmasun dedi bir [[kelime/tig|tîg]] der-niyâm 

Vâdî-i Nîl'i tuttu anûdâne ser-te-ser 
Ordû-yı fethe karşı sürülmüş nefîr-i âm 

Pür-zûr saldıran Kölemen fârisânını 
Saf saf [[kelime/guzat|guzât]] kıldı [[kelime/dilir|dilîr]]âne iktihâm 

Kat'î hücûma geçti nihâyet mücâhidîn 
Mutlak bu harbe vermek içün şanlı bir hitâm 

Birden serildi hâke Ridâniyye cephesi 
Bed'etti feth-i Kâhire'den inhizâm-ı tâm 

Gāzî vezîr-i âzamı a'da şehîd edüp 
Gûyâ büyük zaferden o gün aldı intikām 

On Mısr'a bir Sinan bedel olmazdı ey kazâ 
Şevketlü pâdişâhı bu hâl etti telhkâm 

Fevkindedir zaferden alınmış ganâimin 
Mü'minler etti [[kelime/vahdet|vahdet]]-i İslâm'ı iğtinâm 

Hem [[kelime/sark|şark]]ı hem cenûbu açan bir [[kelime/cihad|cihâd]]dan 
Aksetti [[kelime/dehr|dehr]]e nâ-mütenâhî bir ihtişâm 

*Hakkā ki ser-firâz-ı [[kelime/cihan|cihân]] oldu [[kelime/tug|tûğ]]lar 
Ferman-dih-î zamân ü mekân oldu tûğlar*