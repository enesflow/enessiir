---
title: Ahmed Fakih - I
---

Bir [[sair/ahmedfakih|Ahmed Fakih]] şiiri

---

## Ahmed Fakih - I
Dirîga çarhın elünden hezaran
Ki kılmışdur muattal bunca kâran

Bilür misün niçün geldün cihana
Seni kulluğ içün yaratdı Sultan

Bu dünyaya niçün pek yapışırsun
Seni andan koparur çarh-ı devran

Bu rızk içün nice teşviş çekersün
Uşandı rızk yeyü ağzında dendan

Meğer girüb sin içinde yatasun
Beş on arşun bez ile ya hod uryan

Ne mağrursun cihanın lezzetine
Nice bir yörüyesün şad ü handan

Kaza yayı ecel okların atar
Sana dahi dokuniser ol oktan

Yıkıliser bu göklerle bu yerler
Kamusı olıserdir külli viran

Kıyamet kopıcağız bil hakikat
Kelebek gibi dağıla bu insan
...

